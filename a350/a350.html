<!doctype html>
<html>
<head>
<meta charset="utf-8">
<title>Airbus a350</title>
</head>
<style>
	h1{text-align:center}
	
	img{display:block;
	margin:auto}
</style>
<body>
	<h1>Airbus a350</h1>
	<img src="a350img.jpg" alt="Airbus_A350" width="40%">
	<h2>Descrizione</h2>
	<p>L'Airbus A350 XWB è un aereo bimotore di linea ad ala bassa realizzato dalla multinazionale europea Airbus ed attualmente in produzione. Destinato a rotte a lungo raggio, è caratterizzato da una configurazione a fusoliera larga.

Secondo il progetto iniziale il velivolo venne sviluppato a partire dalle famiglie A330 e A340, ma nel luglio 2006 si decise di riprogettarlo con una fusoliera più larga (da qui il nome «XWB», eXtra Wide Body), sia rispetto agli A330 e A340, sia rispetto al suo rivale, il Boeing 787 Dreamliner. La riprogettazione venne effettuata per venire incontro alle richieste di molti potenziali clienti, come Singapore Airlines, che altrimenti si sarebbero rifiutati di effettuare degli ordini.[4]

Questo cambiamento, così come il largo uso di materiali compositi, ha notevolmente aumentato i costi della progettazione degli aeromobili,[5] e ha spostato dal 2011 alla seconda metà del 2014 (per l'A350-900) l'ingresso in servizio. La prima consegna della versione -900 venne effettuata il 14 dicembre 2014 alla compagnia Qatar Airways.[6] Per la versione -1000 il primo cliente è stato nuovamente Qatar Airways, con l'entrata in servizio il 24 febbraio 2018. La versione -800 è stata cancellata per assenza di ordini.

Il primo volo dell'MSN001 (Manufacturer's Serial Number 001; primo prototipo della famiglia e della versione -900) venne effettuato presso l'aeroporto di Tolosa Blagnac, sede della Airbus, il 14 giugno 2013.

Il primo volo dell'MSN059 (Manufacturer's Serial Number 059; primo prototipo della versione -1000) venne effettuato presso l'aeroporto di Tolosa Blagnac, sede della Airbus, il 24 novembre 2016; esattamente allo stesso orario del primo volo di test dell'Airbus A380 MSN001 (F-WWOW). </p>
</body>
</html>
